---
title: 采桑子（丑奴儿）
updated: 2018-01-25	21:08:22
date: 2018-01-25	20:55:34
tags: [词,采桑子]
categories: [词·搜集]
---
### 简介（摘自度娘百科）
采桑子，又名《丑奴儿》，《丑奴儿令》，《罗敷媚》，《罗敷艳歌》等。采桑子格律为双调四十四字，上下片各四句三平韵。另有添字格，两结句各添二字，两平韵，一叠韵。
****

### 名家名作
#### 欧阳修
轻舟短棹西湖好，**绿水逶迤，芳草长堤，隐隐笙歌处处随**。

**无风水面琉璃滑，不觉船移，微动涟漪，惊起沙禽掠岸飞**。

*****

群芳过后西湖好，狼籍残红，飞絮濛濛。垂柳阑干尽日风。

**笙歌散尽游人去，始觉春空。垂下帘栊，双燕归来细雨中**。
****
#### 纳兰性德
谢家庭院残更立，燕宿雕梁，月度银墙，不辨花丛那辨香。

**此情已自成追忆，零落鸳鸯，雨歇微凉，十一年前梦一场**。

*****

谁翻乐府凄凉曲？**风也萧萧，雨也萧萧，瘦尽灯花又一宵**。

**不知何事萦怀抱，醒也无聊，醉也无聊，梦也何曾到谢桥**。
*****
**彤霞久绝飞琼字，人在谁边。人在谁边，今夜玉清眠不眠**。

**香销被冷残灯灭，静数秋天。静数秋天，又误心期到下弦。**
****
#### 吕本中（宋）
恨君不似江楼月，南北东西，南北东西，只有相随无别离。

恨君却似江楼月，暂满还亏，暂满还亏，待得团圆是几时？
*****
#### 晏几道
西楼月下当时见，泪粉偷匀。歌罢还颦。恨隔炉烟看未真。

别来楼外垂杨缕，几换青春。倦客红尘，长记楼中粉泪人。

*****
昭华凤管知名久，长闭帘栊。日日春慵。闲倚庭花晕脸红。

应说金谷无人后，此会相逢。三弄临风。送得当筵玉盏空。
****

#### 辛弃疾
<!--more-->
书博山道中壁

**少年不识愁滋味，爱上层楼。爱上层楼。为赋新词强说愁**。

而今识尽愁滋味，欲说还休。欲说还休。却道天凉好个秋。
*****
#### 晏殊
**春风不负东君信，遍拆群芳。燕子双双。依旧衔泥入杏梁。**

**须知一盏花前酒。占得韶光。莫话匆忙。梦里浮生足断肠。**

*****

阳和二月芳菲遍，暖景溶溶。戏蝶游蜂。深入千花粉艳中。

**何人解系天边日，占取春风。免使繁红。一片西飞一片东。**

> 本文作者： Skyline(lty)
本文链接： [http://www.skyline.show/采桑子（丑奴儿）.html](http://www.skyline.show/采桑子（丑奴儿）.html)
版权声明： 本博客所有文章除特别声明外，均采用 [CC BY-NC-SA 3.0 许可协议](https://creativecommons.org/licenses/by-nc-sa/3.0/)。转载请注明出处！
