---
title: 浣溪沙
updated: 2018-01-25	21:08:22
date: 2018-01-25	20:53:12
tags: [词,浣溪沙]
categories: [词·搜集]
---
### 简介（摘自度娘百科）
浣溪沙，唐代教坊曲名，后用为词牌。分平仄两体，字数以四十二字居多，还有四十四字和四十六字两种。全词分两片，上片三句全用韵，下片末二句用韵（多用平韵）。
****

### 名家名作
#### 晏殊
一曲新词酒一杯,去年天气旧亭台。夕阳西下几时回? 

**无可奈何花落去,似曾相识燕归来。**小园香径独徘徊。

*****
青杏园林煮酒香，佳人初试薄罗裳。柳丝无力燕飞忙。

**乍雨乍晴花自落，闲愁闲闷日偏长**。为谁消瘦减容光。
*****
一向年光有限身，等闲离别易销魂，酒筵歌席莫辞频。

**满目山河空念远，落花风雨更伤春，不如怜取眼前人。**

****
#### 苏轼
簌簌衣巾落枣花,村南村北响缲车。牛衣古柳卖黄瓜。

酒困路长惟欲睡,日高人渴漫思茶。敲门试问野人家。
*****
（游蕲水清泉寺,寺临兰溪,溪水西流。）

山下兰芽短浸溪，松间沙路净无泥，潇潇暮雨子规啼。

**谁道人生无再少？门前流水尚能西！休将白发唱黄鸡。**

*****
（咏橘）

橘暗荷枯一夜霜，新苞绿叶照林光。竹林茅舍出青黄。

香雾噀（xùn）人惊半破，清泉流齿怯初尝。吴姬三日手犹香。

****
#### 纳兰性德
谁念西风独自凉，萧萧黄叶闭疏窗。沉思往事立残阳。

**被酒莫惊春睡重，赌书消得泼茶香。当时只道是寻常。**
*****
雨歇梧桐泪乍收，遣怀翻自忆从头，摘花销恨旧风流。

帘影碧桃人已去，屧（xiè）痕苍藓径空留。两眉何处月如钩？

****
#### 秦观
漠漠轻寒上小楼，晓阴无赖似穷秋。淡烟流水画屏幽。

**自在飞花轻似梦，无边丝雨细如愁**。宝帘闲挂小银钩。

****
#### 王安石
<!--more-->
百亩中庭半是苔，门前白道水萦回。爱闲能有几人来？

小院回廊春寂寂，山桃溪杏两三栽。**为谁零落为谁开？**
****

#### 晏几道
楼上灯深欲闭门。梦云归去不留痕。几年芳草忆王孙。

**向日阑干依旧绿，试将前事倚黄昏**。记曾来处易消魂。
*****
午醉西桥夕未醒。雨花凄断不堪听。归时应减鬓边青。

**衣化客尘今古道，柳含春意短长亭**。凤楼争见路旁情。

> 本文作者： Skyline(lty)
本文链接： [http://www.skyline.show/浣溪沙.html](http://www.skyline.show/浣溪沙.html)
版权声明： 本博客所有文章除特别声明外，均采用 [CC BY-NC-SA 3.0 许可协议](https://creativecommons.org/licenses/by-nc-sa/3.0/)。转载请注明出处！
